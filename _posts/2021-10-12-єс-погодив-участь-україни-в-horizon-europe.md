---
author: Ірина Лупашко
categories: [Міжнародна співпраця]
date:   2021-10-12 18:16:35 +0200
layout: post
post_image: "/assets/images/blog/10.jpg"
tags: [Horizon Europe, конкурс]
title:  "ЄС погодив участь України в HORIZON EUROPE"
---
Сьогодні 12.10.2021 на Саміті Україна-ЄС було підписано угоду щодо участі України у Рамковій програмі ЄС з досліджень та інновацій «Горизонт Європа» та у комплементарній програмі «Євроатом». Наступний крок – ратифікація угоди українською стороною. Проте українські малі та середні підприємства (МСП*) вже можуть подавати свої інноваційні проєкти на європейські конкурси.

«Горизонт Європа»  – це 7-річна науково-дослідна програма Європейського Союзу, яка має замінити програму Horizon 2020. Європейська Комісія вже схвалила її бюджет на 2021-2027 і він складає 95.5 млдр євро. А українські підприємці зможуть брати в ній участь на тих саме умовах що і компанії країн ЄС.

Для бізнесу пропонується 2 основні грантові програми:

[Accelerator](https://eic.ec.europa.eu/eic-funding-opportunities/eic-accelerator_en): для індивідуальних малих / середніх компаній та стартапів та

[Pathfinder](https://eic.ec.europa.eu/eic-funding-opportunities/eic-pathfinder_en): для МСП–членів консорціуму, що складається не менше ніж з 3-х організацій з 3-х різних держав-членів ЄС і асоційованих країн (Україна матиме статус асоційованої країни)

1. [Обирайте конкурси](https://bit.ly/3eGeFhB)
2. [Знайомтесь із правилами](https://bit.ly/3gJFH7i)
3. [Шукайте партнерів](https://sme.easme-web.eu/)

*малі та середні підприємства згідно з визначенням ЄС – це компанії, які мають не більше 250 працівників.

Детальніше на сайті [програми](https://ec.europa.eu/info/horizon-europe_en)
